<body style="font-family: benton, sans-serif">

<img src="https://eaassets-a.akamaihd.net/content.ts4/images/55482/63.0x89.0/1167834_SB_63x89_en_WW_^_2023-10-20-20-12-20_1549f851e6778bde9a7d64a6a99e36e453c117f4.jpg"><br><br>
<img src="https://eaassets-a.akamaihd.net/content.ts4/images/55482/231.0x326.0/1167834_LB_231x326_en_WW_^_2023-10-20-20-12-26_3c6abbf7d0fec4bca2a443b9139fffe7a4c961e4.jpg">

<h1>The Sims™ 4 For Rent Expansion Pack</h1>

<h3>Short description</h3>
<p>เป็นเจ้าของพื้นที่ในละแวกบ้าน</p>

<h3>Long description</h3>
<p>ยกบรรดาเพื่อนบ้านมาอาศัยใต้ชายคาเดียวกัน แล้วสวมบทผู้ให้เช่า หรือผู้เช่าได้ตามสะดวกใน The Sims 4 For Rent Expansion Pack จากนี้ไป ซิมของคุณสามารถเป็นเจ้าของและดูแลบ้านเช่าหลายแห่งได้ในคราวเดียว หรือจะย้ายที่อยู่อาศัยให้ใกล้ชิดสนิทสนมกับเพื่อนบ้านยิ่งขึ้นก็ได้ (แถมยังสอดส่องเรื่องชาวบ้านได้ถึงใจอีกด้วย!) จะจัดปาร์ตี้แชร์อาหาร หรือจะไล่คนเช่าออกจากบ้านก็ทำได้ทั้งนั้น โลกใบใหม่ที่แสนสดใสมีอะไรให้ทำมากมาย ซื้อเลยเพื่อรับไอเท็มโบนัสจาก The Sims 4 Street Eats Digital Content** ที่จะทำให้บ้านของซิมกลายเป็นตลาดกลางคืนสุดคึกคัก และจะมีพร้อมอยู่ในเกมเมื่อถึงวันกำหนดออกที่ 7 ธันวาคม
<br>
<br>
<b>คุณสมบัติสำคัญ</b>
<br>
<br>
<b>Street Eats Digital Content</b> - ยกบรรยากาศตลาดสตรีทฟู้ดยามกลางคืนมาไว้ที่บ้านคุณด้วยรถเข็นพร้อมเตาปิ้ง ร่มแม่ค้า และตะกร้าผลไม้ซึ่งคุณจะได้รับหากสั่งซื้อในระหว่าง 2 พฤศจิกายนถึง 18 มกราคม**
<br>
<br>
<b>พื้นที่แบบใหม่ในเมือง</b> - พื้นที่บ้านเช่าโฉมใหม่จะเปิดให้คุณได้ดีไซน์แบบบ้านที่ใช่สำหรับให้หลายครอบครัวอยู่อาศัยใต้หลังคาเดียวกัน จะปรับพื้นที่ชั้นใต้ดินให้เหมาะสำหรับปล่อยเช่าก็ได้ หรือจะสร้างบ้านแฝดให้ 2 ครอบครัวได้อยู่ใกล้ชิดกันก็ดี หรือจะสร้างอะพาร์ตเมนต์ก็ตามสะดวกเลย
<br>
<br>
<b>บริหารอสังหาริมทรัพย์</b> - ซิมที่เป็นเจ้าของอสังหาริมทรัพย์อาจรับหน้าที่ผู้จัดการอสังหาริมทรัพย์ และใช้ชีวิตใต้ชายคาเดียวกับผู้เช่า หรือจะแยกออกไปพักที่อื่น แล้วรับรายได้ค่าเช่าจากอสังหาริมทรัพย์ต่าง ๆ ที่ได้ลงทุนไป แต่ขอเตือนว่าถ้าเจ้าของอสังหาริมทรัพย์ไม่คอยดูแลพื้นที่เช่าให้มีเรตติ้งที่ดีอยู่เสมอก็อาจเจอการประท้วงจากผู้เช่าได้
<br>
<br>
<b>ใกล้ชิดยิ่งกว่าที่เคย</b> - ความใกล้ชิดสามารถสร้างความสนิทสนมอันดี หรืออาจทำให้ตีกันก็ได้! ซิมที่อาศัยในบ้านเช่าเดียวกันย่อมต้องพบปะเกี่ยวพันในชีวิตของกัน และกันอยู่แล้ว พวกเขาอาจสังสรรค์เฮฮาเมื่อกินอาหารด้วยกัน เจอหน้ากันตามสวนหรือพื้นที่ส่วนกลางอื่น ๆ แถมยังมีโอกาสจะได้รู้ความลับสุดเด็ดของคนอื่นในยามที่บังเอิญได้ยิน หรือตั้งใจแอบส่อง หรืออาจถึงขั้นบุกเข้าไปสืบข้อมูล
<br>
<br>
<b>สดใสและสวยงาม</b> - สำรวจโลกใบใหม่ที่ทุกอย่างเป็นไปได้ เยี่ยมชมสวนพฤกษศาสตร์ เอาของไปไหว้ศาลพระภูมิ และสำรวจแหล่งอาศัยของสัตว์! อีกหนึ่งสถานที่ใน Tomarang ที่ห้ามพลาดก็คือตลาดกลางคืนที่มีทั้งอาหาร และสินค้าแปลกใหม่ให้ซิมของคุณได้เพลิดเพลิน</p>

</body>